Proti syntetickým palivům se zároveň bouří někteří ekologové. Podle testů francouzské výzkumné organizace IFP Energies Nouvelles syntetický benzin při spalování produkuje ve srovnání s benzinem E10 (který obsahuje až deset procent biolihu, tedy obnovitelného paliva) téměř třikrát více oxidu uhelnatého. K tomu automobil poháněný e-palivem vypouštěl při testech až dvakrát více amoniaku. Ten se může ve vzduchu slučovat s dalšími sloučeninami a vytvářet nebezpečné látky, způsobující třeba astma, srdeční problémy či rakovinu.