Úzkým hrdlem při stavbě by podle Whanga mohla být dostupnost pracovní síly v Česku. „Nezaměstnanost v Česku je velmi nízká a soudíme, že hlavním problémem bude dostatek zaměstnanců. Prioritou pro nás budou lokální zaměstnanci. Pokud by jich byl nedostatek, hledali bychom pracovníky z okolních zemí, a pokud by ani to nestačilo, můžeme využít během stavby patnáct tisíc vlastních zaměstnanců,“ vysvětlil.