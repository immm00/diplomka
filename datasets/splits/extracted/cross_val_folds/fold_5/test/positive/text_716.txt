Výhod mají takzvaná e-paliva přitom víc. „Jsou vesměs kvalitnější než ta klasická, dají se totiž syntetizovat takzvaně na míru s vysokým oktanovým nebo cetanovým číslem a neobsahují ani stopy síry. Ta poškozuje například emisní systémy pro zneškodnění škodlivin,“ vysvětlil už dříve expert na zdokonalování spalování motorů z Fakulty strojní ČVÚT v Praze Jan Macek.